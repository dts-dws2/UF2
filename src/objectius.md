# Objectius

En aquesta unitat, ens centrarem en els diagrames de flux i les estructures de control en la programació. És crucial que els alumnes comprenguen com representar visualment algoritmes i com manipular el flux d'execució en un programa per a resoldre problemes de manera més eficient i dinàmica.

Els objectius d'aquesta unitat són:

- Aprendre a representar algoritmes utilitzant llenguatge natural (pseudocodi).
- Explorar diferents eines per a la creació de diagrames de flux i seleccionar la més adequada.
- Entendre l'estructura i simbologia dels diagrames de flux.
- Saber com crear diagrames de flux a partir de problemes i pseudocodi.
- Familiaritzar-se amb les instruccions bàsiques d'inici, fi, processament, entrada i eixida d'informació en els diagrames de flux.
- Comprendre i aplicar estructures de control condicionals i repetitives en el disseny d'algoritmes.
- Utilitzar elements auxiliars com comptadors, acumuladors i interruptors per a controlar el flux d'execució.
- Desenvolupar habilitats per a dissenyar, representar i implementar algoritmes de manera efectiva.