# 3. Pensament computacional

El **pensament computacional** és una manera de resoldre problemes que utilitza conceptes i mètodes de la informàtica. És una habilitat fonamental que no només s'aplica a la programació, sinó que també ens ajuda en la vida quotidiana.

## 3.1. Els quatre pilars del pensament computacional

### **1. Descomposició**

Dividir un problema complex en parts més xicotetes i manejables.

> ***Exemple: Organitzar una festa***
>
> En lloc de pensar "he d'organitzar una festa" (problema complex), ho dividim:
>
> - Decidir data i lloc
> - Fer llista d'invitats
> - Comprar menjar i begudes
> - Preparar música
> - Decorar l'espai
> - Netejar després

### **2. Reconeixement de patrons**

Identificar similituds entre problemes per reutilitzar solucions.

> ***Exemple: Recepta de cuina***
>
> Si saps fer una truita de patates, pots aplicar el mateix patró per fer altres truites:
>
> - Batre ous ✓
> - Preparar ingredient principal (patates/carbassó/ceba...)
> - Mesclar amb ous ✓
> - Cuinar a la paella ✓
>
> El patró és el mateix, només canvia l'ingredient.

### **3. Abstracció**

Centrar-se en els aspectes importants i ignorar els detalls irrellevants.

> ***Exemple: Mapa del metro***
>
> Un mapa del metro no mostra:
>
> - La forma real dels túnels
> - Els edificis del damunt
> - Les distàncies reals
>
> Només mostra el que importa: línies, estacions i connexions.

### **4. Algoritme**

Quan parlem d'un **algoritme**, ens referim a una sèrie de passos ordenats que ens permeten resoldre un problema. És com una recepta de cuina, però per a solucionar problemes amb l'ordinador. 

#### 4.1. Aplicacions en la vida quotidiana

El pensament computacional no és només per a programadors:

- **Cuina**: Planificar un menú (descomposició), usar receptes similars (patrons)
- **Estudis**: Dividir temari en blocs (descomposició), fer resums (abstracció)
- **Treball**: Automatitzar tasques repetitives (Algoritmes), veure similituds entre projectes (patrons)
- **Viatges**: Planificar ruta (Algoritme), comparar opcions de transport (abstracció)

## 3.2. Del pensament computacional a la programació

Quan programem, utilitzem aquests mateixos conceptes:

| Pensament Computacional | En Programació |
|------------------------|----------------|
| **Descomposició** | Dividir el programa en funcions/mòduls |
| **Patrons** | Reutilitzar codi, usar plantilles |
| **Abstracció** | Crear funcions que amaguen complexitat |
| **Algoritme** | Escriure instruccions pas a pas |

Per a que un algoritme siga realment útil, ha de complir amb certes característiques:

1. **Té un nombre finit de passos**: No pot ser una llista interminable d'instruccions.
2. **Sempre acaba en algun moment**: Si no tinguera fi, no estaríem resolent res.
3. **Cada pas està definit amb claredat**: No pot haver-hi instruccions ambigües o confuses.
4. **Pot treballar amb diferents dades d'entrada**: Com quan usem la mateixa recepta però canviem les quantitats dels ingredients.
5. **Produeix almenys un resultat**: Al final, ha de donar-nos la solució que busquem.

Un exemple comú per a il·lustrar un algoritme és una recepta de cuina, com muntar un moble o com preparar una tassa de café.
Si ens centrem en aquest últim, s'ha de detallar els passos necessaris per a transformar els ingredients i utensilis (dades d'entrada) en una tassa de café (dada d'eixida), amb instruccions clares i un temps de preparació finit.

> ***Exemple: Com preparar una tassa de café***
> - **Descomposició**:
>   - Buscar el café mòlt
>   - Col·locar aigua en la cafetera
>   - Afegir el café mòlt en el filtre
<<<<<<< HEAD
>   - Encenar la cafetera
>   - Esperar que l'aigua calenta passe pel café mòlt
=======
>   - Encendre la cafetera
<<<<<<< HEAD
<<<<<<< HEAD
>   - Esperar que l'aigua calenta passe pel café mòlt
=======
>   - Esperar que l’aigua calenta passe pel café mòlt
>>>>>>> cc1fef8bd671b792ac8a3f09f6188646e24f3374
>>>>>>> a4c262c3d56e24ab9706213840acbdc4ed30acf5
=======
>   - Esperar que l’aigua calenta passe pel café mòlt
>>>>>>> cc1fef8bd671b792ac8a3f09f6188646e24f3374
>>>>>>> 44567bcf6c8a93f267c2110d80b019b5d3beda92
>   - Abocar el café en una tassa
> - **Patrons**:
>   - Sempre buscar els ingredients → preparar → servir
> - **Abstracció**:
>   - L'usuari no necessita saber com funciona la cafetera internament
> - **Algoritme**:
>
> - **Dades d'entrada**: Café mòlt, aigua, cafetera, tassa.
> - **Dada d'eixida**: Tassa de café.
> **Procediment**:
> 1. Buscar els ingredients necessaris (café mòlt, aigua).
> 2. Col·locar aigua en la cafetera.
> 3. Retirar el filtre de la cafetera.
> 4. Col·locar café mòlt en el filtre.
> 5. Col·locar el filtre amb café en la cafetera.
> 6. Encendre la cafetera i esperar que l'aigua calenta passe pel café mòlt.
> 7. Abocar el café preparat en una tassa.
>
> Aquest exemple mostra com un algoritme guia pas a pas per a obtindre un resultat específic, en aquest cas, una tassa de café llesta per a gaudir.

## 3.3 La connexió amb el maquinari

Recorda el que vam veure en la secció anterior sobre com funcionen els ordinadors:

- El **processador (CPU)** executa les instruccions del programa
- La **memòria RAM** guarda temporalment les dades mentre el programa s'executa
- El **disc dur** guarda el programa quan no s'està utilitzant

És com si el programa fos la recepta del café, la CPU la cafetera que fa el treball, la RAM la taula on posem temporalment els ingredients mentre fem el café, i el disc dur l'armari on guardem la recepta quan no estem fent café.

::: tip Conceptes clau per recordar
- **Descomposició**: Dividir problemes en parts més xicotetes.
- **Patrons**: Reutilitzar solucions per a problemes similars.
- **Abstracció**: Ignorar detalls irrellevants per a centrar-se en el que importa.
- **Algoritme**: Instruccions pas a pas per a resoldre un problema.
- **Pensament computacional**: Aplicar aquests conceptes per a resoldre problemes de manera eficient.
- **Programació**: Utilitzar el pensament computacional per a escriure codi que l'ordinador entenga.
:::